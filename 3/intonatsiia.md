<div id="hypercomments_widget" class="js-hypercomments-widget invisible"></div>

#3 клас 

Тема 2.  Інтонація (8 год.)
============================================= 

##Зміст розділу:

*	[Виконавська і творча діяльність](#vykonavska_i_tvorcha_diyalnist)
*	[Матеріал для сприймання](#material_dlya_spryimannya)
*	[Матеріал для  виконання](#material_dlya_vykonannya)
*	[Матеріал для музикування та виконання в русі](#material_dlya_muzykuvannya_ta_vykonannya_v_rusi)
*	[Державні вимоги щодо рівня загальноосвітньої підготовки учнів](#derzhavni_vymohy_shchodo_rivnya_zahalnoosvytnoi_pidhotovky_uchnyv)


Спільність розмовної і музичної мов (посилення і послаблення звучання, чергування сильних і слабких часток, смислові наголоси, паузи).   Запитальні, стверджувальні, окличні інтонації в мові та музиці. Інтонація скоромовки. Ритмічні інтонації. Інтонація як основа музики. «Зерно»-інтонація як найменша смислова частина музики. Імпровізація. Зображальні та виражальні інтонації. Поєднання зображальних і виражальних інтонацій. Мелодія як інтонаційно-смислова побудова. Емоційна виразність музичних інтонацій. Вплив тембру на яскравість інтонації. Інтонаційна виразність виконання музики. Роль інтонації в пісні-грі. Основні поняття: *інтонація, музична інтонація, «зерно-інтонація», виражальна інтонація, зображальна інтонація, імпровізація*. 
<hr>

#Виконавська і творча діяльність{#vykonavska_i_tvorcha_diyalnist}
Виконання пісень різного  змісту і характеру. Імпровізація на задану «зерно»-інтонацію. Пластичне інтонування і виконання ритмічно-танцювальних рухів. Створення темброво-ритмічних супроводів до пісень і танців. Проведення рольових музичних ігор. Інсценування пісень. Участь в обрядах щедрування і колядування.
<hr>

#Матеріал для сприймання{#material_dlya_spryimannya}
**Основний матеріал для сприймання:**<br>С. Прокоф’єв. «Базіка»; Е. Гріг. «Весільний день у Трольхаугені»; В. Косенко. «Гумореска»;     Д. Кабалевський.  «Три подружки»; В. Кирейко.  «Награші Лукаша»  з опери «Лісова пісня»; М. Римський-Корсаков. «Три чуда» з опери «Казка про царя Салтана»; українська народна пісня в обробці  М. Леонтовича «Гра в зайчика»; Л.Дичко. «Зима» з дитячої кантати «Пори року».

**Додатковий матеріал для сприймання:**<br>Ф.Шуберт. «Музичний момент»; Ю.Щуровський. «Розповідь старого кобзаря»; Ж.Колодуб. «Принц і принцеса»; М.Степаненко. «Про звірів»(за вибором учителя); Г.Сасько. «Льодовий палац Снігової королеви»; М.Леонтович. «Щедрик».

**Варіативний матеріал для сприймання:**<br>В.Косенко. «Пасторальна», «Колискова»; Я.Степовий. «Колискова»; М.Глінка. Марш Чорномора з опери «Руслан і Людмила»; М.Лисенко. Дума Кобзаря з опери «Тарас Бульба»; Ф.Шуберт. «В путь», «Форель»; Р.Щедрін. «Пустотливі частівки»; К.В.Глюк. «Мелодія»; Ж.Массне. «Елегія»; М.Лисенко. Календарно-обрядові пісні з опери «Зима і Весна»; колядки, щедрівки за вибором.
<hr>

#Матеріал для  виконання{#material_dlya_vykonannya}
**Основний матеріал для виконання:**<br>Д. Кабалевський.  «Хто чергові?»; швейцарська народна пісня «Зозулька»; О.Янушкевич. «Бабусина помічниця»; Т.Попатенко. «Щеня і кошеня»; українська щедрівка «Добрий вечір тобі, пане Господарю!»;  

**Додатковий матеріал для виконання:**<br>Д.Кабалевський. «Найважче»; М.Назарець. «Їжачок»; Ю.Рожавська. «Скривдили»; А.Мігай. «Господар і діти»; І Кириліна. «Засмутилось кошеня»; І.Шамо. «Зима»; М.Чембержі. «Новорічне свято»; ».  Т.Димань. «Колядочка»;  Л.Дичко. «Снігуронька»; українські народні пісні  «Свято Миколая», «Йордань»; українська  щедрівка «Павочка ходить»; українська колядка  «Весело співайте».

**Варіативний матеріал для виконання:**<br>Українські народні пісні «Грицю, Грицю, до роботи», «Господарство» та ін.; В.Маник. «Солодка земля»; М.Ведмедеря. «Україна»; О.Лобова. «Колискова школі»; І.Островерхий. «Ой, щедрівко»; Л.Ященко. «Новорічна пісенька»; Ю.Чичков. «Що новий приносить рік?»; колядки, щедрівки, пісні з мультфільмів (на вибір). 
<hr>

#Матеріал для музикування  та  виконання в русі{#material_dlya_muzykuvannya_ta_vykonannya_v_rusi}
О.Лазаренко. «Гра з дзвіночками»; українська народна гра «Коза»; білоруська народна пісня «Перепілонька»; В.Верховинець. Пісня-гра «Гей, військо йде»; Ю.Шутко. «Гра зі скакалкою»; А.Бобир. «Метелиця».
<hr>

#Державні вимоги  щодо рівня загальноосвітньої підготовки учнів{#derzhavni_vymohy_shchodo_rivnya_zahalnoosvytnoi_pidhotovky_uchnyv}
**Учень має уявлення про**:<br>спільність розмовної і музичної мов; музичну інтонацію як основу музики;
«зерно»-інтонацію як найменшу смислову частинку музики; зображальні та виражальні інтонації; ритмічні інтонації; вплив тембру на яскравість інтонації; мелодію як інтонаційно-смислове утворення;

*	*порівнює*:<br>запитальні, стверджувальні, окличні інтонації, інтонацію скоромовки в мові та музиці; 
виражальні та зображальні інтонації;

*	*вміє*:<br>виділяти  в мелодії «зерно»-інтонацію; імпровізувати на задану «зерно»-інтонацію; 
оцінювати спів власний  та однокласників; 

*	*називає*:<br>музичні твори, що звучали у класі, та їх авторів;

*	*висловлює*:<br>власне ставлення до змісту музичних творів;

*	*виразно виконує*:<br>пісні, дотримуючись основних правил співу; роль у пісні-грі;

*	*користується*:<br>музичною термінологією (у межах програмового матеріалу);

*	*дотримується  правил*:<br>поведінки у класі, на концерті, в театрі; слухання музики, співу.



<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>